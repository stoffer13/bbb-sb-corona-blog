---
title: Løbetræning uge 5
date: 2021-01-31
featured_image: /images/blog/pexels-visually-us-1526790.jpg
image_caption: Photo from Pexels
excerpt: Vi skal have pulsen op igen - programmet for løbetræning uge 5
tags:
    - blog
    - øvelser
    - løb
---

Programmet er delt lidt op, alt efter hvor meget du er kommet igang i januar. Vær ærlig overfor dig selv, og lade være med at starte for hårdt, det kommer du bare til skade af. Men du skal samtidig have noget ud af det, så du skal være træt efter løbeturen, ellers har du slappet for meget af.

### 6 min intervaller
Når vi løber 6 min (minutter) intervaller er det vigtig at du kan holde et godt konstant tempo, og at du er helt færdig når der er gået 6 minutter. Hvis 2 minutter ikke er pause nok til du er klar til at give intervallet fuldt gas, holder du længere pause. Det vigtigste er at du er 100% klar til at løbe intervallet.

### 10-20-30
Når vi løber 10-20-30 løber vi det rent faktisk bagfra. 

* 30 sekunder lavt tempo
* 20 sekunder moderat tempo
* 10 sekunder spurt

Det vil sige der ikke er nogen decideret pause, men at de 30s i lavt tempo giver dig energi til at yde maks i de sidste 10s. Det vigtigste er spurten i 10s til sidst. Hvis du er helt færdig efter 10s spurt, så gå i starten af de 30s lavt temp pas.

### 1,5 - 2 min intervaller
Når vi løber 1,5 min eller 2 min intervaller er det vigtig at du hurtigt kommer op i tempo, og at du er helt færdig når der er gået 2 minutter. Hvis 60s (1 minut) ikke er pause nok til du er klar til at give intervallet fuldt gas, holder du længere pause. Det vigtigste er at du er 100% klar til at løbe intervallet.


### Du har nydt ferien og ladet op til 2021
| Løbeprogram |  | 
| ------ | ---------------------- |
| Mandag | Løb 20 min i eget tempo |
| Onsdag | Løb 10 min opvarming, 3 x 10-20-30, løb 10 min hjem |
| Lørdag | Løb 10 min opvarming, 3 / 2 / 1 min interval med 1 min pause, løb 5 min hjem    |
Husk, at det er sjovt at være i god form 😀

### Du har holdt dig i gang - stille og roligt
| Løbeprogram |  | 
| ------ | ---------------------- |
| Mandag | Løb 10 min opvarming, 6 min interval med 2 min pause, løb 10 min hjem |
| Onsdag | Løb 10 min opvarming, 5 x 10-20-30, løb 10 min hjem |
| Lørdag | Løb 10 min opvarming, 4 / 3 / 2 min interval med 1 min pause, løb 5 min hjem    |
Det er fedt at kunne holde til mere og mere !

### Du har selvtrænet, er skarp og i god form 
| Løbeprogram |  | 
| ------ | ---------------------- |
| Mandag | Løb 10 min opvarming, 2 x 6 min interval med 2 min pause, løb 10 min hjem |
| Onsdag | Løb 10 min opvarming, 2 x 4 10-20-30 med 1 min pause, løb 10 min hjem |
| Lørdag | Løb 10 min opvarming, 6 / 4 / 2 min interval med 1 min pause, løb 5 min hjem    |
Stærkt - fedt at kunne give den fuld gas

